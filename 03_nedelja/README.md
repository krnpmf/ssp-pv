# Organizacija koda, funkcije i prosleđivanje po referenci

## 1. zadatak

Telo slobodno pada $t$ sekundi sa neke visine na tlo.
Napisati funkciju koja kao parametar prima $t$ izraženo u sekundama, a kao rezultat računa brzinu koju je telo imalo neposredno pre pada na tlo i visinu sa koje je telo palo.
Brzina tela se računa po formuli $v = g \cdot t$, a visina sa koje je telo palo se računa po formuli $h = \frac{g \cdot t^2}{2}$ gde je $g$ gravitaciona konstanta čija je vrednost $9.81\frac{m}{s^2}.
Konstantu $g$ sačuvati kao globalnu konstantnu promenljivu.

## 2. zadatak

Napisati funkciju koja kao parametar prima poluprečnik kruga (realan broj), a kao rezultat proizvodi obim i površinu kruga.
Funkcija nema povratnu vrednost, a obim i površinu ispisati u main funkciji.
Broj $\pi$ definisati kao makro koji ima vrednost 3.14.

## 3. zadatak

Napisati funkciju koja kao argument prima ceo broj $n$, a kao rezultat vraća dva delioca $a$ i $b$ takva da je razlika između njih najmanja moguća ($a \cdot b = n$, $b - a$ minimalno moguće ako je $a < b$).

## 4. zadatak

Napraviti header fajl koji definiše funkcije NZD (najveći zajednički delilac) i NZS (najmanji zajednički sadržalac) za dva broja.
U main funkciji testirati implementaciju header fajla.
